Frontinus: De Arte Mensoria
		 

		 
		 
	 
	
 

 SEXTUS IULIUS FRONTINUS 
DE ARTE MENSORIA 
 

 


 
Principium artis mens&lt;o>riae in agendi[s] positum est

experimento. Exprimi enim locorum aut modi veritas sine rationa[bi]libus

lineis non potest, quoniam omnium agrorum extremitas flexuosa et inaequali[s]

cluditur finitione, quae propter angulorum dissimilium multitudinem numeris

suis manentibus et cohiberi potest et extendi: nam sol&lt;a> mobile[m]

habent spatium et incertam iugerum enuntiationem. Sed ut omnibus extremitatibus

species sua constet et intra clusi modus enuntietur, agrum quo usque loci

positio permittet rectis lineis dimetiemur: ex quibus proximam quamque

extremitat&lt;iu>m obliquitatem per omnes angulos facta normatione conplectimur,

et coher&lt;cita>m mensuralibus &lt;lineis> statutis certo pr&lt;ae>cent&lt;uria>to

spatio simil&lt;i> futurae tradimus formae: modum autem intra lineas clusum

rectorum angulorum ratione subducimus. Subiectas deinde extremitatium partes,

are&lt;as> tangentium nostrarum postulationum, podismis suis ad&lt;a>eramus,

et adscriptis spatio suo finibus ipsam loci reddimus veritatem.

 

 
Haec ubique una ratione fieri multiplex locorum natura

non patitur, oppositis ex alia parte montibus, alia flumine aut ripis aut

quadam iacentis soli voragine, cum pluribus confragosorum locorum iniquitatibus,

saepe et cultur&lt;is>, propter quae maxime ad artis copia&lt;m> est recurrendum.

Debet enim &lt;minima> quaeque pars agri in potestate esse mensoris et

habit[ur]a rectorum angulorum ratione sua postulatione constringi. Itaque

maxime providere debemus, quo usu ferramenti quidquid occurrerit transeamus;

adhibere deinde metiundi diligentiam, qua[e] potius actus incess&lt;us

l>imitationis effectum laterum longitudine[s] aequ[e]et; ferramento primo

ut&lt;i> et omnia &lt;momen>ta perpenso dirigere, &lt;oculo> ex omnibus

corniculis ex&lt;t>ensa ponderibus et inter se conparata fila seu nervias

ita perspicere, donec proxima[m> consumpto alterius visu sola&lt;m intue>atur;

tunc dictare moetas, et easdem transposito interim extrema meta ferramento

reprehendere eodem momento quo tenebatur, et coeptum rigorem ad interversuram

aut ad finem perducere. Omnibus autem interversuris tetrantis locum perpendiculus

ostendat.

 

 
Cuiuscumque loci mensura agenda fuerit, eum circumire

ante omnia oportet, et ad omnes angulos signa ponere, quae normaliter ex

rigore cogantur; posito deinde et perpenso ferramento rigorem secundum

&lt;pro>ximo lateri dictare, et moet&lt;i>s conlocatis respectis in alteram

partem rigorem mittere, qui, cum ad extremum pervenerit, parallelon primi

rigoris excipiat. Sed si in rigore dictando quaedam devitanda incurrunt,

valles, loca confragosa, arbores quas propter moram aut fructum succidere

non oportet, &lt;item> aedificia, maceriae, petrae aut montes et his similia,

haec qu&lt;a>cumque ratione optime poterint mensuram accipere debebunt.

 

 
Si fuerit ergo vallis quae conspectum agentis exsuperet,

per ipsam moetis ad ferramentum adpositis erit descendendum. Cuius rigoris

incessum ut s&lt;es>contrario aequemus, adf[l]icta ante linea ad capitulum

perticae aequaliter ad perpendiculum cultellare debemus, &lt;tum ad> per&lt;m>ensum

rigorem extendere lineam, quam in cult[r>um loc&lt;ata>m perpendiculus

adsigna[n]t. Nam quotiens sine linea cultellamus, &lt;cum> conspectum moetarum

excedimus, et festinantes ex eo loco iterum rigorem conspicimus, tunc in

illa perticarum quamvis exigua conversione non minus fit dis&lt;p>endi

quam si iacentia &lt;se>quam&lt;ur>.

 

 
Conpressiorem autem vallem et ultra quam pr&lt;o>spici

poterit evadendae difficultatis causa &lt;l>ic&lt;et> transire, in ulteriorem

partem dictare moetas ne minus tres, quibus reprehensis transposito ferramento

respicere priores oporteat, et perpenso coe&lt;pt>um rigorem quo usque

res exegerit perducere.

 

 
Cultellandi ratio quae sit, saepe quaeritur, cu&lt;m>

pr&lt;o>[p>ensi soli spatium consummamus, ut illam clivorum inaequalitatem

planam esse cogamus, dum mensurae lateribus inseruimus; [cultellamus ergo

agrum eminentiorem et ad planitia&lt;e> redigimus aequalitatem]. Hanc nobis

ipsa seminum natura monstravit: &lt;n>o&lt;n> enim illa soli inaequalitas

re&lt;cte> colligi poterit, nisi quod e terra quidquid nascitur in aere

rectum ex[t]istit et illam terrae obliquitatem crescendo adterit, nec maiorem

numerum occupat quam si ex plano nascatur.

 

 
Quod si monti ordinat&lt;a> semina nasc&lt;ere>ntur omnia,

secundum loci naturam me&lt;ti>re&lt;m>ur: cum non idem, hoc est totidem

arborum ordines, capiat, quod pares ei[us] in campo limites, recte cultellabitur.
 
 
	 
		 Frontinus 
		 The Latin Library 
		 The Classics Page